# Jak powstał język Java?

   Java wywodzi się głównie z dwóch bardzo popularnych języków programowania C++ oraz Smalltalk, czerpiąc z nich to, co najlepsze. Koncepcja zarządzania pamięcią oraz pomysł maszyny wirtualnej zostały zaczerpnięte ze **Smalltalka**
, a znaczna część składni oraz słów kluczowych z **C++**. Zrezygnowano natomiast z bardziej skomplikowanych i kłopotliwych elementów, takich jak wielokrotne dziedziczenie, przeciążenie operatorów i operacje na wskaźnikach.

   Język ten został zaprojektowany i zaimplementowany w laboratoriach Sun Microsystems w Mountin View (Kalifornia) pod kierownictwem Jamesa Goslinga. James Gosling jest również autorem programu emacs pod UNIX oraz systemu okien NeWS.
 James miał zadanie przygotowania nowego języka programowania, bardziej odpowiedniego do oprogramowania sprzętu użytkowego niż dotychczasowe rozwiązania, takie jak C czy C++. Programy napisane w C/C++ są kompilowane dla określonego procesora, przez co chcąc je dostosować do nowych procesorów, zazwyczaj wymagana jest ich ponowna kompilacja. Nowy język miał być wolny od tych wad.
