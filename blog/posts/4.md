# Czas zacząć!

Dzień dobry.
Na imię mam Piotr i mam 32 lata. Do niedawna uważałem się za człowieka mocno stąpającego po ziemi, realistę . Pod koniec wakacji urodziła mi się w głowie myśl żeby coś zmienić w swoim życiu, postanowiłem wrócić do szkoły.

Moje wykształcenie to liceum ogólnokształcące - najgorsze na dzisiejsze czasy. To co mi wmawiano przez okres gimnazjum ("idź do liceum a potem na studia, do technikum i zawodówki idą tylko głąby") teraz nie ma żadnego pokrycia, ludzie z techników i szkół zawodowych znajdują pracę np. spawacz - bardzo poszukiwana profesja i dobrze płatna, a osoby po liceum które nie poszły na studia  są na przegranej pozycji.

"A więc będę informatykiem" - pomyślałem. Moja narzeczona któregoś dnia znalazła ogłoszenie szkoły policealnej - technikum informatyczne. Nie wiele myśląc umówiła  mnie na rozmowę, a na drugi dzień byłem już zapisany.

"I co teraz" - pomyślałem, przecież ja nie lubię matematyki. Panowało kiedyś przekonanie, że aby być informatykiem trzeba mieć matematykę w małym palcu, teraz wiem że to nie prawda. Żałuje, że kiedyś nie słuchałem wewnętrznego głosu i nie związałem się z komputerami. Zawsze byłem na bieżąco z nowinkami technologicznymi, składałem komputery, nawet pracowałem w fabryce komputerów Dell w Limerick, ale dopiero w wieku 32 lat dojrzałem do tego, żeby skoczyć w przepaść zero-jedynek. Naiwność czy dojrzałość?? Odpowiedz sobie sam.

W kolejnych wpisach przybliżę swoją historię i pokaże swoją drogę do świata IT i programowania, bo to mój cel na przyszłość. Motywacja do nauki jest duża. Życz mi powodzenia. Pozdrawiam Miłego dnia.

Piotr Przekaz
