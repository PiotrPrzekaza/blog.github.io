# Od czego zacząć naukę programowania?
  Dzień dobry w tą marcową sobotę, za oknem słoneczko, a ja jak co dzień, spędzam czas wolny na nauce. Nauka w życiu programisty jest, obok angielskiego, najważniejszą rzeczą. Żeby być profesjonalistą powinno się zgłębiać widzę w różnych obszarach naszego fachu, tzn. programistycznego, bo nazywając mnie programistą to naciąganie. Wracając do tematu, przed zaczęciem zabawy z programowaniem należy sobie odpowiedzieć na pytanie czy to jest moja pasja albo czy może być to moją pasją, bo jeżeli odpowiedz jest negatywna to lepiej nie zaczynać. Dlaczego, się spytasz ??? Przecież to praca jak każda, przychodzisz, poklikasz 8 godz. kawka, pizza, 15k cebulionów i do domu. Otóż NIE. To ciężka praca umysłowa, wymagająca non stop poznawania czegoś nowego, po to żeby Twój mózg jak pamięć cache, zawsze był na wysokich obrotach. Znam to na swoim przykładzie. Mój umysł i moje zdolności poznawcze przez lata wykonywania odmóżdżających  praca, obniżyły się. Na początku nie mogłem się skupić, a seria nowych informacji zapychała moją głowę powodując ból. Tak jak w temacie należy zacząć od ćwiczeń umysłowych, zagadek, quizów. Godne polecenia są takie strony jak codecademy.com lub freecodecamp.org. Nauka w tej formie jest lekka na początek. Minusy, a może plusy?, te strony są po angielsku. Polecam też książkę nie związaną z programowaniem ale wspomagającą naukę w ogóle "Trenuj swój umysł" autorstwa Terry Horne i Simon Wootton.
  
   W tym blogu możesz przeczytać o moich doświadczeniach, i każdy temat który przytaczam jest moim subiektywnym osądem. W komentarzach pod wpisem możesz wpisywać swoje doświadczenia i uwagi, gorąco Cię do tego zachęcam. Naukę programowania zacząłem od przypomnienia sobie jak działa komputer, to jest bardzo ważne, systemy liczbowe, algorytmy( ja jeszcze nie rozumiem do końca), bramki logiczne w procesorze, pamięć ROM, RAM  to podstawa. Wiedza jak działa komputer daje wypadkową do wiedzy jak działa program. Ja zapisałem się w wieku 32 lat do technikum informatycznego po to żeby się tego dowiedzieć, planuję też studia, ale jak będzie pokaże przyszłość. Warto odświeżyć  sobie podstawową wiedzę matematyczną.
   
   Po takim wstępie kolejne schody - co Chcesz robić ??? I jedno z najczęściej zadawanych pytań - Jaki język programowania wybrać????? Odpowiedz jest prosta HTML i CSS. I już czuję bryzę fali hejtu HTML I CSS - TO NIE PROGRAMOWANIE. Spokojnie dajcie wyjaśnić. HTML i CSS to nie są języki programowania, ale językami znaczników. Idee zawarte w HTML 5 i CSS 3 czyli dziedziczenie, zagnieżdżenia są wykorzystywane w każdym współczesnym obiektowym języku programowania. Nauka i zgłębienie tego zagadnienia pozwala na łatwiejsze wgryzienie się w podstawy JavaScript. Tak tak JavaScript i jego biblioteki tj. jQuery i React.js to następny krok na Twojej drodze.
   
   Dlaczego technologie webowe??? Technologie webowe są dobre na początek bo sprawiają frajdę, zobaczenie tego co robimy za żywo. Html i css wydobędą z nas tę żyłkę, i jeżeli nie polegniesz na tym zagadnieniu to spokojnie możesz zacząć uczyć się kolejnego zboczenia czyli C++. Co jakie C++? Przecież pisałeś że JavaScript, o co chodzi? Tak zgadza się zwariowałem. C++ jest bardzo topornym językiem, ale poznanie na jego przykładzie podstaw programowania jest przejrzyste. Zagadnienia  pętle: for, while, do while; switche, wskaźniki,  funkcje wszystko jest wspólne dla większości języków. Polecam kurs C++ M. Zelent na youtube. Polecam uczyć się C++ równolegle z JavaScriptem, to nie przeszkadza. JavaScript w wersji ES6 posiada już klasy, dziedziczenie, funkcje strzałkowe, zakresy zmiennych, Obiekt Promise i moduły. Bez wchodzenia w szczegóły JS w wersji ES6 jest pełnoprawnym językiem obiektowym. Nauka jego sprawia przyjemność i dobry start w programowanie. Szeroko pojęty Front-End czyli technologie webowe pozwolą Ci poczuć się władcą "maszyn" - tzn. przeglądarki.
   
 Podsumowując ten wpis chciałbym przypomnieć że ja się dopiero uczę i nie jestem jakimś specjalistą. Wszystkie spostrzeżenia wynikają z mojej codziennej ciężkiej pracy i walki ze sobą. Z lenistwem które pokonałem, ze zmęczeniem, pracując 6 dni w tygodniu od 4 do 13 , które czasami wygrywa i z samym sobą - i ograniczeniami jakie w tym wieku się ma. Staram się uczyć regularnie  po 2,3 lub 4 godziny dziennie, codziennie. Mam nadzieję że będziesz walczyć ze mną. Pozdrawiam i życzę wytrwałości Tobie i sobie.

Piotr Przekaza
